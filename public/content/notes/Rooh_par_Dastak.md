Waqt ke saath zindagi 
guzar rahi hai,
umar badh rahi hai.

Waqt ke saath chalne ki koshish mein
log aksar purani baatein bhool jaate hain
aur nayi cheezon ko apna lete hain.
Woh us pal mein jeene lagte hain,
khush rehna seekh lete hain.

Par un ghamon ka kya
jo rooh par gehre ghaav chhod jaate hain?

Woh shayad waqt ke saath
dhundhle nahi hote,
bas kahin daba diye jaate hain.
Aur phir kisi roz,
achanak ubhar aate hain
aansoon bankar.

Kabhi kisi purani yaad se jude,
kabhi bina kisi wajah ke.
Par unka matlab sirf tum jaante ho
kyon aaye,
aur ussi pal kyun aaye.

Tab lagta hai jaise
ab tak ki saari mehnat bekaar ho gayi ho,
khush rehne ki har koshish nakaam ho gayi ho.
Kyuki tum phir usi jagah aa khade hote ho
jahaan woh gham
aaj bhi tumhari rooh par dastak deta hai.

Zindagi unke liye
shayad zyada aasaan ho jaati hai
jinhe bachpan mila ho,
bachpan mein pyaar mila ho,
parivaar ka saath mila ho,
ya kam se kam
jeene ka mauka mila ho.

Kuch bhi na sahi,
agar nanhi si rooh par
zulm na hua ho
chahe kisi bhi roop mein.

Yaadein rahein ya na rahein,
ghaav zaroor yaad rehte hain.
Aur shayad woh waqt ke saath
bharte nahiâ€¦
balki dheere-dheere
insaan ko andar se
khokla kar dete hain.

15.Feb.26
